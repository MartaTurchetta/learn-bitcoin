## Chi è Satoshi Nakamoto?

Questo mistero potrebbe non essere mai risolto perché non esiste alcun Satoshi Nakamoto. Il nome è uno pseudonimo. Potrebbe essere un individuo o un gruppo di crittografi, programmatori e scienziati. Il 18 agosto 2008, una persona sconosciuta registrò il dominio bitcoin.org. Registrando il dominio tramite una società a Panama, l’anonimato della persona è stato protetto fino ad oggi.

Il 1° ottobre 2008, Satoshi Nakamoto apparì nella _“Cryptography Mailing List”_ e spiegò in un messaggio che era al lavoro in un sistema di moneta elettronica pubblicando il link al white paper di Bitcoin che rimandava a [https://bitcoin.org/bitcoin.pdf](https://bitcoin.org/bitcoin.pdf).

Hal Finney, un crittografo ed esperto di computer americano, era da tempo personalmente coinvolto nel concetto di moneta digitale. Tuttavia, nessuna delle sue soluzioni pregresse fu tecnicamente o concettualmente matura a sufficienza per l’utilizzo in produzione. La notizia di Satoshi Nakamoto risuonò così interessante in Hal Finney che inizializzò una comunicazione diretta con Nakamoto. Il 3 gennaio 2009, Nakamoto minò il primo blocco pubblico di bitcoin, noto come Blocco Genesi (_Genesis Block_). Da allora, il 3 gennaio viene celebrato il compleanno di Bitcoin. 

L’8 gennaio 2009, Nakamoto rilasciò la prima versione del software di Bitcoin. 

Hal Finney fu il primo dopo Nakamoto ad installare il software nel suo computer, pubblicò il celebre tweet _“Running Bitcoin”_ ("Eseguendo Bitcoin") in data 11 gennaio 2009 e ricevette una transazione. Poco tempo dopo, Hal Finney venne purtroppo a mancare a causa di una malattia neurodegenerativa. Era a conoscenza di chi si celasse dietro lo pseudonimo Satoshi Nakamoto?

Fino al 26 aprile 2011, Nakamoto partecipò in discussioni riguardanti la rete di Bitcoin – rispose a domande di altri sviluppatori, fornì spiegazioni sulle nuove caratteristiche del software, e delineò i motivi alla base di esso. L’ultimo messaggio rilasciato da Satoshi Nakamoto è stato (probabilmente) quello del marzo 2014 quando la notizia in merito alla presunta identificazione dell’“inventore” di Bitcoin si diffuse nei media. A San Francisco, la rivista _Newsweek_ aveva rintracciato Dorian Satoshi Nakamoto, un americano di origini giapponesi. La rivista sostenne che fosse lui la mente dietro bitcoin. Scrivendo _“Io non sono Dorian Nakamoto”_, il presunto Satoshi Nakamoto annunciò che Dorian non era “quel” Satoshi Nakamoto.
