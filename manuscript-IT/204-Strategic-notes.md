## Note strategiche

### Parole di avvertimento

**Prima che tu proceda con l’acquisto di Bitcoin, leggi queste note importanti:**

Questa guida riguarda la prima blockchain di Bitcoin creata da Satoshi Nakamoto nel 2009, che opera sotto il simbolo BTC o XBT nelle borse di scambio. Per maggiori informazioni su Bitcoin (BTC), visita [https://bitcoin.org](https://bitcoin.org/). All’indirizzo Bitcoin.com, invece, raggiungerai il sito di Bitcoin Cash (BCH), che è un fork del 2017.

Presta attenzione al fatto che vi sono numerosi spin-off del Bitcoin originale che portano il nome di Bitcoin Cash (BCH), Bitcoin SV (BSV), Bitcoin Gold (BTG), Bitcoin Diamond (BCD) o Bitcoin 2 (BTC2). Queste non sono versioni “più economiche” di bitcoin, ma asset differenti e indipendenti. Sfruttano il nome di Bitcoin per trarre beneficio della sua notorietà, ma non conservano le stesse caratteristiche o popolarità del Bitcoin originale (BTC).

Bitcoin è un bene comune, ed è privo di diritti di marchio. Se tu oggi iniziassi un’attività e la chiamassi “Apple Premium”, riceveresti una diffida per violazione del marchio Apple piuttosto velocemente. Ciò non si applica a Bitcoin perché il codice sorgente è aperto, e viene promossa l’innovazione e l’inclusione. Il caso di Bitcoin Cash, il cui nome origina da uno spin-off, crea confusione e dovrebbe essere evitato.

L’uso di Bitcoin è legale nella maggioranza dei Paesi nel mondo ma una proibizione governativa può essere implementata in ogni momento, impendendo teoricamente l’uso da parte degli individui. In ogni caso, la proibizione potrebbe portare ad una perdita di valore, e cambiare i tuoi bitcoin in valute fiat può diventare difficile. Dato che il nucleo della comunità di Bitcoin è formata da utenti altamente devoti, nell’evenienza che il tuo stato proibisca bitcoin potrai sempre trovare qualcuno felice a cambiare i tuoi bitcoin per fiat.

Il prezzo di bitcoin è determinato dal rapporto tra domanda ed offerta. È possibile ad ogni momento – e ciò è accaduto già numerose volte – che il prezzo crolli repentinamente in modo brusco, e che tu non riesca a prelevare o cambiare i tuoi bitcoin in rapidità.

Usa solamente un ammontare di denaro che sai di poter perdere senza incorrere in problemi di natura finanziaria. Sei tu il responsabile della custodia sicura del tuo capitale. Nel caso di perdita o furto, non esiste un’opzione di recupero.

In aggiunta a bitcoin, ad oggi vi sono oltre 4,000 asset _crypto_, e tutti possiedono differenti obiettivi e casi d’uso. Studia le intenzioni, lo staff e la tecnologia alla base di tali asset, se proprio vuoi investirci.

L’emergere di questi altri asset può impattare sul prezzo di bitcoin. Un’altra valuta potrà diventare la valuta digitale leader, sebbene attualmente la maggioranza dell’accettazione e della crescita risiede in Bitcoin (BTC).

Non lasciarti influenzare da promozioni di guadagni veloci perché qualcuno ti sta offrendo uno schema d’investimento _“get rich quick”_, e promette di acquistare e gestire le monete a tuo nome. Sfortunatamente, molte persone giocano sporco e imbastiscono forme fraudolente di _multi-level marketing_, o [schemi Ponzi](https://anita.link/ponzi).

Se qualcuno ti offrisse di “aderire” a Bitcoin o scrivesse “BitCoin”, rimani vigile. Non devi aderire a nulla per usare Bitcoin, non c’è bisogno di acquistare alcun pacchetto d’ingresso o qualcosa del genere – molto probabilmente queste offerte sono delle truffe.

Se stai attendendo di acquistare azioni dell’ETF di Bitcoin, non entrerai in possesso di nessun bitcoin e non li potrai nemmeno usare. Sarai solamente esposto al movimento del prezzo di mercato. Possiedi e controlli i tuoi bitcoin solamente se gestisci autonomamente le tue chiavi private. Nelle prossime pagine potrai scoprire come farlo.
