# Cosa è una blockchain?
La blockchain di Bitcoin è una banca dati pubblica ed immutabile dove sono registrate tutte le transazioni mai avvenute in Bitcoin. Pertanto, “la blockchain” di per sé non è quella svolta tecnologica rivoluzionaria come è solitamente descritta nei media. Come hai potuto imparare nel capitolo 1.4 “La storia di Bitcoin”, l’aggiunta della blockchain fu l’elemento che risolse il problema della doppia spesa ed abilitò l’emissione decentralizzata del denaro nell’ambito di una rete decentralizzata protetta. Bitcoin contiene in sé numerose tecnologie pregresse.

Di fatto, Satoshi Nakamoto non ha mai menzionato la parola blockchain. Al contrario, Nakamoto utilizzo il termine _"time chain"_ (catena temporale), in quanto il compito principale del registro era quello di conservare tutte le transazioni nel corretto ordine cronologico.

Considerato che il termine blockchain è diventato d’uso comune, continuerò anch’io ad impiegarlo qui. Sin da quando fu creata nel 2009, la blockchain di Bitcoin non è mai stata violata. Dal 2009, ogni singola transazione è stata registrata nella blockchain. Ogni trasferimento eseguito in Bitcoin sin dalla sua creazione è decentralmente conservato nella rete di computer nel mondo, stimati circa tra 10,000 e 100,000 unità. Questi computer sono mantenuti da individui, università, exchange ecc. Questa decentralizzazione rende Bitcoin difficile da attaccare perché se attacchi un computer e la blockchain, vi sono le restanti migliaia di database identici che fungono da back-up per il consenso. Il tentativo di introdurre transazioni fittizie nel registro è destinato al fallimento poiché gli altri nodi nel mondo non giungeranno al consenso col nodo impostore, rifiutando la registrazione della transazione.

I dati nella blockchain di Bitcoin sono trasparenti e pubblici. Se fai una transazione la puoi visionare in un _Bitcoin explorer_, una sorta di motore di ricerca che, anziché scovare siti web, raccoglie i dati dal database delle transazioni. Puoi vedere il valore in un indirizzo bitcoin che è registrato nella blockchain. Con le tue chiavi private – l’equivalente blockchain della tua password – hai accesso al tuo indirizzo pubblico, e puoi muovere valore nella blockchain ad un altro indirizzo.

La blockchain di Bitcoin non appartiene a nessuno, tutti possono scaricarla e conservarla nel proprio computer. Con un “nodo pieno”, puoi anche contribuire al rafforzamento del network Bitcoin. E perché? Perché verificando la tua copia della blockchain, non riponi fiducia in nessuno nell’essere onesto con te. Più le persone agiranno in tal senso, più il network di Bitcoin diverrà robusto e maggiormente distribuito.

**Blockchain Open e Permissioned**

Si noti la differenza tra Bitcoin, che è una blockchain pubblica _“open”_, e ad esempio _“Diem”_ (il progetto di un _token_ digitale di Facebook) oppure l’_e-yuan_, il _CBDC_ del governo cinese, che sono invece blockchain chiuse e centralizzate.

Una open blockchain è accessibile a tutti, è decentralizzata, trasparente, non censurabile e neutrale, che rende la moneta rivoluzionaria ciò che di fatto è: un sistema globale nativo dell’Internet che è aperto a chiunque al di là dell’età, colore della pelle, privilegio, genere o nazione. Bitcoin può anche essere utilizzato dalle macchine. Nessuno può fermarti dall’inviarli peer-to-peer tutto attorno al mondo.

Una blockchain privata che si basa sull’ottenimento di autorizzazione è chiusa, non trasparente, organizzata gerarchicamente e conservata centralmente. La società o governo che mantiene il sistema può escludere e censurare le tue transazioni. Possono estinguere il tuo conto e vietarti dallo spendere il tuo denaro. Hai già familiarità con questo sistema perché è come funziona l’attuale sistema bancario tradizionale.
