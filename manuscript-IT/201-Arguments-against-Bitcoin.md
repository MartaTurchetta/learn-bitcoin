## Argomenti contro Bitcoin

### Volatilità

_Bitcoin è volatile, non puoi usarlo come mezzo di scambio._

Certamente, il prezzo di bitcoin è volatile, può perdere o guadagnare un sacco di valore in un singolo giorno. Se volessi pagare qualcosa in bitcoin, saresti comunque in grado di poterlo fare. Basta cambiare l’ammontare che hai appena speso da fiat in bitcoin, lo stesso giorno. Nessuna volatilità, nessun guadagno o perdita.

### Andamento del prezzo
_Bitcoin non è un bene rifugio a causa della variazione del proprio prezzo._

Guarda a bitcoin come un investimento a lungo termine, tra tutti gli asset class è risultato il bene rifugio dalla migliore performance nel corso della scorsa decade. 

![Bitcoin the best asset over the 10 years prior 2021](assets/_best-asset-10years.png) [^27]

Ovviamente, non vi sono garanzie che questa prestazione continuerà all’infinito.

Al momento in cui scrivo, bitcoin si trova in una _bull run_ (mercato con tendenza al rialzo), iniziata nell’ultimo trimestre del 2020. Ciò significa che si è apprezzato per un periodo di settimane e mesi con minori battute d'arresto nel mezzo. Nel maggio 2021 è avvenuto un crollo, da molti interpretato come un arresto positivo nell’ambito di un surriscaldamento del mercato. La precedente bull run iniziò nel 2017 e si concluse agli inizi del 2018. Da allora, il prezzo ha assunto una tendenza relativamente laterale - _sideway_, utilizzando il termine finanziario – che va a significare che non si sono manifestati rilevanti movimenti di prezzo, sia in positivo che in negativo. 

![Bitcoin price development](assets/_Bitcoin-price.png)[^28]

L’andamento del prezzo di bitcoin segue i cicli di halving. Approssimativamente ogni 4 anni l’ammontare di bitcoin generati viene ridotto del 50%. Ciò significa che la crescita di bitcoin disponibili sul mercato si sta riducendo. Anche se la domanda di bitcoin rimanesse al medesimo livello, il prezzo è destinato ad aumentare. 

### Scarsità digitale
La fornitura totale di bitcoin è limitata a 21 milioni, di cui 18.7 milioni sono già sul mercato. Ogni quattro anni (esattamente ogni 210,000 blocchi), l’ammontare di nuovi bitcoin coniati è ridotto della metà. Attualmente, il processo di mining genera 6.25 bitcoin ogni 10 minuti, ossia 900 bitcoin al giorno e 328,500 per anno. Dal 2024 verranno coniati solamente 450 bitcoin al giorno, dato che per ogni blocco generato verranno emessi solamente 3.125 bitcoin. Ciò significa che l’ammontare disponibile diminuisce ogni giorno e la fornitura è sempre più scarsa. Qualora l’interesse aumentasse, anche il prezzo aumenterebbe.

A maggio 2021, circa 36 milioni di dollari americani (il numero di bitcoin coniati giornalmente * prezzo) deve fluire nel mercato di Bitcoin ogni giorno al fine della stabilizzazione del prezzo attuale di 40,000 USD. Ogni qualvolta il prezzo crolla, meno bitcoin vengono scambiati rispetto alla disponibilità di tale giorno, e viceversa.

Le date degli halving sono annotate nel grafico sottostante. Il prezzo segue una traiettoria simile a prima e dopo ogni halving. In questo grafico il picco massimo di bitcoin è previsto per settembre 2021, e ci si aspetta che in seguito il prezzo crolli nuovamente da come puoi vedere nella sezione della griglia contrassegnata con “Low”. Chiaramente questa è solamente una previsione basata su alcuni eventi storici e numeri. Non possiamo accertarci che questo evento accada effettivamente in futuro. 

![Halving price cycles](assets/_Halving-Price-cycles-by-Pladizow.png) [^29]

Dal lancio di Bitcoin nel 2009, ci sono stati diversi crolli dei prezzi. Preparati, perché ciò accadrà nuovamente. La domanda è quanto in basso si andrà, perché in una scala logaritmica potrai vedere che, col tempo e nel lungo termine, il prezzo di bitcoin si è solamente apprezzato.

![Bitcoin price logarithmic scale](assets/_Bitcoin-price-log.png)  [^30]

>Non tentare di battere il mercato, non fare trading. Conserva semplicemente i tuoi bitcoin. Per almeno cinque anni. 

Nel caso di un mercato ribassista (_bear run_), quando il prezzo di bitcoin inevitabilmente diminuirà, perderai valore in termini di valuta fiat. Tuttavia, la tua riserva di bitcoin rimarrà inalterata. Se mantieni 0.3 bitcoin in un mercato rialzista, continuerai ad avere 0.3 bitcoin anche in un mercato ribassista. Le perdite sono soltanto una tua percezione, e dipendono esclusivamente da quale valuta o asset compari il tuo bitcoin in un dato giorno. Sii paziente, attendi, non vendere – la storia ha suggerito che una posizione a lungo termine è un metodo sicuro per proteggere valore.

>Investi in bitcoin solamente un ammontare che sei disposto a perdere. Se non riesci a dormire serenamente in tempi di deprezzamento, dunque stai detenendo un asset troppo rischioso quale il bitcoin.

### Nessun ricorso
  
_Se invii bitcoin all’indirizzo sbagliato, sono perduti per sempre. Non puoi più riappropriartene._

Fai un triplo controllo dell’indirizzo ricevente prima di inviare bitcoin. Non puoi stornare un pagamento. Come con le valute fiat, se acquisti qualcosa tramite un negozio online e restituisci il prodotto, è responsabilità dell’esercizio commerciale gestire la restituzione del bitcoin. Tuttavia, una semplice svista di battitura dell’indirizzo potrebbe risultare in un errore oppure in fondi irrecuperabili, dato che gli indirizzi includono dei controlli d’integrità.

### Nessuna rete di sicurezza	

_Nelle regioni sviluppate del mondo, i depositi in banca sono assicurati (fino a 100,000 euro in Europa). Non è questo il caso con bitcoin._

Esattamente. Tu auto custodisci i tuoi bitcoin, dunque sei l’unica persona responsabile. Non c’è assicurazione. Ma sii consapevole che in caso di una crisi finanziaria le assicurazioni per le valute fiat potrebbero comunque non essere in grado di pagarti. Durante la crisi finanziaria di Cipro del 2013, il 47.5% di tutti i depositi bancari sopra i 100,000 euro sono stati sequestrati. Con l’auto custodia – nessuno potrà sequestrare i tuoi bitcoin.

Se apriamo gli occhi e pensiamo alla parte restante del mondo, dove 2 miliardi di persone non possono avere un conto bancario e l’80% della popolazione mondiale vive in regimi autoritari, il caso di una moneta non censurabile come bitcoin - che tu controlli, non la banca - continua ad avere un senso logico. In tali Paesi, dove la popolazione non ha assolutamente nessuna rete di sicurezza, il network di Bitcoin può fornire protezione. 

###  Non posso permettermi di investire
_Non posso acquistare un bitcoin, è troppo caro._

È tutto ok, non devi farlo. Non c’è un budget minimo per utilizzare bitcoin. Un bitcoin è divisibile in unità estremamente piccole, ancor più piccole di un centesimo. Puoi comprare una frazione di bitcoin ed iniziare a giocarci con soli 20 dollari americani o meno.

Puoi anche guadagnare bitcoin, ma ne discuteremo nel capitolo 9 “Guadagnare Bitcoin".

### Bitcoin fallirà come le prime società di Internet

_Bitcoin è una nuova tecnologia. È la prima del suo genere. Quando la compariamo con le prime società di computer degli anni ’80 o le piattaforme Internet dell’era della bolla delle dot-com, quasi nessuna è sopravvissuta. Bitcoin è stata la prima blockchain nel mercato, probabilmente seguirà la medesima rotta_
    
Bitcoin è stata la criptovaluta maggiormente usata a livello globale sin dalle sue origini nel 2009. Condivido il pensiero che non c’è garanzia che continuerà ad essere così. La posizione dominante di Bitcoin nel mercato si assestava ad oltre l’80% fino al 2017. Ciò significa che delle migliaia di criptovalute disponibili nel mercato, più dell’80% di tutti gli investimenti erano mantenuti in Bitcoin. Questo è cambiato nel 2017-18 quando si originò una “guerra” ideologica in merito a come la tecnologia Bitcoin avrebbe dovuto procedere da lì in futuro. Il dibattito sulla dimensione del blocco si concluse con un hard fork per il quale la blockchain di Bitcoin si scisse in due: Bitcoin (BTC) e Bitcoin Cash (BCH). Allora, altri progetti cripto come Ethereum guadagnarono terreno. Quattro anni dopo, BCH volse costantemente verso l’oblio se comparato con BTC. Bitcoin mantenne la propria posizione dominante con oltre il 60% fino all’attuale mercato rialzista, quando crollò al 40% al momento in cui scrivo. Un mercato tendente al rialzo produce maggiore attenzione nel mainstream ed innesca la formulazione di articoli disinformati da parte dei media, e quando si aggiungono nel calderone certi miliardari ad alimentare pettegolezzo e speculazione, le attenzioni si concentrano sulle altcoin. 

![Percentage of total market capitalization](assets/_Market-dominance.png) [^31]

La rinascita della posizione dominante di Bitcoin a seguito del periodo di crisi dell’hard fork del 2017 è stata un segnale di forza per molti esperti quali la macroeconomista Lyn Alden e l’investitore americano Michael Saylor, i quali sono stati portati a credere nel potenziale di Bitcoin come la criptovaluta dominante. E nonostante tutte le innovazioni tecnologiche portate dalle altcoin, le quali avrebbero potuto strappare il primato a Bitcoin, non vi è dubbio che gli sviluppatori di Bitcoin faranno in modo di implementarle a loro volta.

### Bitcoin ha fallito

_Gli utenti di Bitcoin sono pochi. Dopo 12 anni da quando esiste, molte più persone avrebbero dovuto essere coinvolte nell’uso di Bitcoin. Bitcoin ha fallito._

Considerato che per principio l’uso di Bitcoin non è associato all’identità di una persona, non è possibile capire statisticamente quante persone realmente usino Bitcoin. Inoltre, il numero di indirizzi Bitcoin non ci fornisce idee certe su quante persone lo utilizzino. Una persona può avere milioni di indirizzi, o nel caso di bitcoin negli exchange centralizzati, migliaia di persone sono gestite da un singolo indirizzo di custodia collettiva.

Questi exchange centralizzati devono verificare la tua identità prima che tu sia in grado di cambiare fiat per bitcoin. Le statistiche del grafico seguente dimostrano che oltre 101 milioni di persone nel mondo hanno un conto presso tali exchange. Le persone che ottennero qualche bitcoin durante i primissimi tempi, o coloro i quali operano al di là delle borse di scambio centralizzate, non sono inclusi.

![Number of identity-verified crypto asset users in millions](assets/_number-users-2020.png) [^32]

Alla fine del 2020, circa l’1.3% della popolazione mondiale ha avuto un conto presso un exchange di criptovalute, un aumento di quasi il 190% tra il 2018 e il 2020. Si potrebbe obiettare che questo non sia molto. Tuttavia, per un asset class completamente nuovo e una moneta originata da un movimento dal basso senza il supporto di una società o di qualsivoglia attività di marketing, Bitcoin si è sviluppato da sé al punto che è ampiamente conosciuto, discusso e utilizzato globalmente da almeno oltre 100 milioni di persone.

![Respondents who said they used or owned cryptocurrencies 2020](assets/_users_around-world.png) [^33]

Questo è il risultato di un sondaggio condotto in Paesi selezionati, che dimostra che il 32% della popolazione nigeriana ha utilizzato criptovalute. Si tenga in mente che l’età media della popolazione nigeriana è di 19 anni, comparata con i 38 degli Stati Uniti e i 44 della Germania. Sono giovani, laboriosi, esperti di tecnologia e, nonostante la volatilità, apprezzano le criptovalute in quanto la loro valuta nazionale, la Naira, perde annualmente il 25% del proprio valore.

Vuoi saperne di più riguardo a Bitcoin in Nigeria? Apri il browser e naviga su: anita.link/88, anita.link/66 and anita.link/63

### Il limite delle transazioni di Bitcoin
_La rete di Bitcoin è capace di processare solamente sette transazioni al secondo. Non è sufficiente a mantenere una rete di pagamenti globale. Se tutte le persone usassero Bitcoin, il network si sovraccaricherebbe._

Lightning Network è in fase di sviluppo sin dagli inizi del 2018. Questo è un protocollo che è localizzato un livello sopra la blockchain di Bitcoin. Si stima che tra qualche anno Lightning Network gestirà migliaia di micropagamenti al secondo e ha già dimostrato un buon grado di successo per pagamenti intercontinentali istantanei. La blockchain di Bitcoin sarà utilizzata come il livello base delle riconciliazioni delle transazioni aventi un certo volume, mentre ad esempio i piccoli pagamenti per il caffè avranno luogo su Lightning Network. Come utente, non hai bisogno di conoscere come tutto questo funziona. La maggioranza di noi non sa come Netflix o inviare un’email funzionino, eppure fruiamo di questi servizi quotidianamente.

### Concentrazione delle mining pool
Una mining pool è un tipo di struttura che “raccoglie” assieme risorse computazionali fornite dai miner connessi (denominati _“pool contributors”_), al fine di aumentare le probabilità di individuazione di nuovi blocchi che risultano in maggiori ricompense e pagamenti in bitcoin.

Se è vero che le mining pool possano concentrarsi in aree specifiche circoscritte o in particolari giurisdizioni, come in Cina prima che il governo autoritario a giugno 2021 rendesse il mining di Bitcoin fuorilegge, queste hanno meno influenza di quanto uno possa credere. In primis, le mining pool consistono di migliaia di miner individuali. Il solo fatto che una mining pool sia localizzata in Cina non significa che il miner individuale debba risiedere in Cina. Gli hasher (o miner) desiderano che la pool nella quale stanno contribuendo adotti un comportamento in linea con la filosofia di Bitcoin. Nell’evento di una disputa, i miner sono libero di cambiare pool. Per un breve periodo nel 2013, la mining pool GHash.io raggiunse più del 50% della potenza di elaborazione totale di Bitcoin, il che portò i partecipanti a reindirizzare proattivamente il loro hashrate verso altre pool onde evitare concentrazioni potenzialmente deleterie. Il basso costo per cambiare pool agisce come un sistema di autoregolazione del comportamento dei miner. [^^33a]

![Global Overview of Bitcoin Mining Regions. Regions With Large Relevant Regions Shown in Teal, Sichuan in Blue and Remaining Minor Regions in Black](assets/_mining-locations.png) [^34]

L’hard fork del 2017 tra Bitcoin e Bitcoin Cash è un secondo esempio di come Bitcoin si autoregoli. Miner e grandi exchange volevano aumentare le dimensioni del blocco di Bitcoin affinché i blocchi ospitassero un numero maggiore di transazioni. La comunità degli operatori dei nodi e gli utenti di Bitcoin non erano intenzionati affatto a modificare la dimensione del blocco perché le persone con bassa banda Internet ne sarebbero state svantaggiate. In risposta al problema, hanno optato per soluzioni di secondo livello quale Lightning Network. Ciò portò alla cosiddetta _“Blocksize war”_, la guerra della dimensione del blocco, in cui miner e grosse società tentarono di forzare i cambiamenti nella rete. Ciò comportò anche un hard fork: Bitcoin si scisse in Bitcoin e Bitcoin Cash. Quattro anni più tardi, Bitcoin Cash è quasi caduto nel dimenticatoio, mentre Bitcoin è la criptovaluta più grande. Dimostra che i miner non hanno più potere degli altri utenti.

[^27]: [Source Charlie Bilello](https://twitter.com/charliebilello/status/1370722188739891202/photo/1)  
[^28]: [Source CoinGecko](https://www.coingecko.com/en/coins/bitcoin/usd), June 7, 2021  
[^29]: [Source Pladizow](https://twitter.com/Pladizow/status/1358545292782497792/photo/1)  
[^30]: [Source CoinGecko](https://www.coingecko.com/en/coins/bitcoin/usd), June 7, 2021  
[^31]: [Source CoinMarketCap](https://coinmarketcap.com/charts/) June 7, 2021  
[^32]: [Source Cambridge Center for Alternative Finance, 3rd Global Cryptoasset Benchmarking Study, Fig. 34, Illustration: Anita Posch](https://www.jbs.cam.ac.uk/faculty-research/centres/alternative-finance/publications/3rd-global-cryptoasset-benchmarking-study)  
[^33]: [Source Statista](https://www.statista.com/chart/18345/crypto-currency-adoption/)  
[^33a]: [2nd global cryptoasset benchmarking study](https://www.jbs.cam.ac.uk/faculty-research/centres/alternative-finance/publications/2nd-global-cryptoasset-benchmark-study](https://www.jbs.cam.ac.uk/faculty-research/centres/alternative-finance/publications/2nd-global-cryptoasset-benchmark-study/)  
[^34]: [Source CoinShares, Bitcoin Mining, Dec. 2019](https://coinshares.com/de/research/bitcoin-mining-network-december-2019)
