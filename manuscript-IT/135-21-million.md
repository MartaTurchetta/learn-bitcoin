## 21 milioni di bitcoin
Come descritto nelle pagine precedenti, i bitcoin sono creati quando un miner risolve un calcolo computazionale ed è il primo a collegare con successo un nuovo blocco nella catena.

Per tale compito, i miner sono attualmente ricompensati con 6.25 bitcoin. Questo premio è l’incentivo per i miner a comportarsi positivamente verso la rete di Bitcoin ed evitare che si associno con altri attori al fine di attaccare il network.

### L’halving
Le regole di Bitcoin definiscono che la ricompensa per i miner sia dimezzata ogni 210,000 blocchi, circa ogni quattro anni. All’inizio questa ricompensa era di 50 bitcoin. Da maggio 2020 è 6.25 bitcoin. Nel 2024 il premio sarà dimezzato a 3.125 bitcoin per blocco. Questo evento è noto comunemente come _halving_.

Satoshi Nakamoto inserì il codice degli halving in Bitcoin Core, il software di Bitcoin. La quantità decresce col passare del tempo, determinando un appiattimento della curva di offerta.  

![The halving interval code in the Bitcoin Core software in C++](resources/_halving-interval.jpg)

![Explanation by Andreas M. Antonopoulos](resources/_aantonop-21-million.png) [^24]

L’algoritmo tende verso lo zero in modo tale da prevedere un massimo di 21 milioni di bitcoin. Ve ne sono attualmente circa 18.7 milioni in circolazione. Nel 2140 tutti i 21 milioni di bitcoin saranno stati generati. Il mining continuerà e i miner saranno ricompensati esclusivamente sulla base delle commissioni per le transazioni. A quel punto, ci si aspetta che il network di Bitcoin godrà di una adozione talmente vasta che le commissioni saranno in grado di ricompensare adeguatamente i miner.

![Total bitcoin supply over time](resources/_Total_bitcoins_over_time.png) [^25]


### Perché 21 milioni?
Qual è il motivo per cui Satoshi Nakamoto scelse 21 milioni come limite di fornitura? Vi sono molte teorie, ma di seguito c’è la risposta di Satoshi:

![Satoshi Nakamoto's explanation for the 21 million supply cap](resources/_Why-21-million.png) [^26]


### Unità di Bitcoin
La denominazione più piccola dell’unità di bitcoin è il satoshi. 1 bitcoin è formato da 100,000,000 di satoshi; 1 satoshi equivale a un centomilionesimo di 1 bitcoin (0.00000001).

Non devi per forza acquistare o vendere 1 bitcoin alla volta, puoi iniziare in piccolo trattandone minuscole frazioni.

### Bitcoin o bitcoin, mai BitCoin

Bitcoin con la B maiuscola è utilizzato quando si fa riferimento alla rete di Bitcoin, la blockchain, la comunità e il concetto nel suo insieme, mentre bitcoin con la b minuscola è utilizzato in riferimento alla valuta, il token di bitcoin. 

Difatti, il termine moneta è errato per descrivere l’asset digitale, può trarre in inganno. In termini tecnici è denominato _UTXO – unspent transaction output_, ovvero output di transazione non speso. Un UTXO definisce l’ammontare di valore che è conservato nella blockchain in uno specifico indirizzo Bitcoin. Pertanto, vi sono opinioni divergenti sul fatto che vi sia un plurale di bitcoin, l’unità, poiché la sua natura è fluida e dunque non esisterebbero monete singole ed individuali. Ma dal momento che Satoshi Nakamoto discute, in lingua inglese, anche di “bitcoins” al plurale, noi come comunità abbiamo adottato questa denominazione. Non esiste invece il plurale di Bitcoin, in quanto esiste solamente una singola blockchain e contestuale network.

Truffe come il network di BitClub lo definiva come BitCoin, e questo spesso trasse in inganno i principianti di bitcoin.

[^24]: [Source Andreas M. Antonopoulos](https://twitter.com/aantonop/status/1257366095515848716?s=20)  
[^25]: [Source: Insti](https://commons.wikimedia.org/wiki/File:Total_bitcoins_over_time.png)  
[^26]: [Source plan99.net](https://plan99.net/~mike/satoshi-emails/thread1.html)  
