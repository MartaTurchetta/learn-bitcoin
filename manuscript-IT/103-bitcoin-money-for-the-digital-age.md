## Bitcoin – La moneta dell’era digitale

Quando le persone mi chiedono cos’è Bitcoin, la mia prima risposta secca è: Bitcoin è denaro digitale. È come le banconote e monete che hai in tasca. Appartengono a te, nessuno può fermarti nello spenderli. Se utilizzi denaro contante per acquistare una bicicletta, consegni al venditore le tue banconote e monete. Non hai necessità di aver fiducia nel venditore, perché tu ottieni la bicicletta quando il negoziante ottiene i suoi soldi. L’affare è concluso senza una banca, identificazione o carta di credito.

Lo stesso è vero per bitcoin. Quando acquisti qualcosa, in Internet o in un punto vendita impiegando bitcoin, il valore che stai inviando si muove direttamente da te verso l’altra persona. Senza una banca, senza PayPal e senza carte di credito, la transazione rimane sicura, non falsificabile e _trustless_ (in assenza di fiducia) – questo è rivoluzionario.

La rete di Bitcoin è un software open source e non appartiene a nessuno. È un bene comune. Non c’è alcuna società dietro Bitcoin. Chiunque può scaricare, eseguire il programma e visionarne il codice, oltre che inviare suggerimenti per il miglioramento del protocollo senza chiederne il permesso. Ogni decisione in merito a se e come implementare cambiamenti alle regole deve ottenere il consenso da tutte le parti coinvolte. Non c’è gerarchia. Bitcoin crea fiducia tramite tecniche condivise provenienti da differenti campi scientifici: crittografia, un network di computer distribuiti globalmente, un database immutabile di tutte le transazioni  (_blockchain_) e un sistema di incentivi basato sulla teoria dei giochi atta a mettere in sicurezza la rete e coniare nuove monete (_mining_).

In contrasto alle valute fiat come l’euro o il dollaro americano controllate dalle loro rispettive banche centrali, questo è un sistema nuovo. La fiducia non è dipendente da un sistema gerarchico e politico, bensì è costruito su fondamenta matematiche, crittografiche, e su di un sistema di consenso autoregolato. 

Bitcoin è costruito su un insieme di regole. È un sistema che si autoregola basato sulla matematica e crittografia che fa rispettare l’emissione di nuove monete sulla base di un protocollo privo dell’arbitrario intervento umano. Non vi è possibilità di una censura delle transazioni o di tassi d’interesse negativi, pertanto è un metodo affidabile per mettere in sicurezza valori e beni. 


